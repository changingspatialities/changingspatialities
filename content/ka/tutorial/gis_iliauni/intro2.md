---
title: ტუტორიალი - ნაწილი 2
linktitle: 2. ინტერფეისი და მონაცემების შემოტანა
toc: true
type: docs
date: "2019-05-05T00:00:00+01:00"
draft: false
menu:
  example:
    parent: ტუტორიალი
    weight: 2

# Prev/next pager order (if `docs_section_pager` enabled in `params.toml`)
weight: 2
---

QGIS და ზოგადად, GIS პროგრამების ფუნქციები მრავალრიცხოვანია და მათი გამოყენება საჭიროებაზეა დამოკიდებული. ამიტომ, ყველა ფუნქციას ამჟამად არ გავეცნობით. ამ ნაწილში შემოვიფარგლებით მხოლოდ პროგრამის ძირითადი შემადგენელი ნაწილებით, რომლებთანაც მოგვიწევს მუშაობა პროექტის განმავლობაში. პირველ რიგში, დავიწყებთ უკვე არსებული ვექტორული (შენობები) და რასტრული (საბჭოთა ტოპო) მონაცემების შემოტანით. 

## 2.1. პროგრამის ინტერფეისი

ინტერფეისი შედგება რამდენიმე კომპონენტისგან და აღნიშნულია შესაბამისი ფერით ქვემოთ მოცემულ <b>სურათზე 2.1.ა.</b>  
<span style="background-color: #00f93e"> ღია მწვანე ფერით</span> მონიშნულია იმ ძირითადი ხელსაწყოების ფანჯარა, რომელიც QGIS-ში მუშაობისას გამოიყენება.  
<span style="background-color: #f600f9 ">მუქი ვარდისფერით</span> მონიშნულია ე.წ. `Browser` და `Layers` ფანჯრები. პირველი მათგანი ჩვენ შემთხვევაში არარელევანტურია, ამიტომ არ მივაქცევთ მას ყურადღებას. `Layers` ფანჯარაში კი გამოჩნდება ყველა იმ რასტრული თუ ვექტორული ფენის ჩამონათვალი, რომელსაც მოგვიანებით შემოვიტანთ QGIS-ში.  
<span style="background-color: #00b7f9 ">ლურჯი ფერით</span> მონიშნულია ფანჯარა, სადაც მთავარი ყურადღება უნდა მივაქციოთ ორ მათგანს:
  1. `scale` - გვიჩვენებს მასშტაბის ზომას. გაითვალისწინეთ, მაუსის მოძრაობასთან ერთად, შეიძლება მასშტაბიც შეიცვალოს. ჩვენი სამუშაოს შესასრულებლად, მნიშვნელოვანია მასშტაბი შევინარჩუნოთ 1:2 000-ზე, ამიტომ, შეგვიძლია ჩავრთოთ ჩამკეტი ფუნქცია, რომელიც მასშტაბის მაჩვენებლის გვერდით მდებარე `ბოქლომის` აიკონზე დაჭერით შეგვიძლია გავააქტიუროთ.
  2. `EPSG:32638` - გვეუბნება რომ ვმუშაობთ იმ კოორდინატთა სისტემაში, რომელიც ჩვენს რეგიონს შეესაბამება `WGS 84 / UTM zone 38N`. თუ პროგრამაში ეს მაჩვენებელი განსხვავებულია, შესაძლებელია მისი შეცვლა. ამისთვის, ვაკლიკებთ იქვე და გამოსული ფანჯრის საძიებო ველში `WGS 84 / UTM zone 38N` ჩაწერის შემდეგ, ვინახავთ არჩევანს `OK` ღილაკით. 

<span style="background-color: #fd1f50 ">წითელი ფერით</span> მონიშნულია მთავარი ფანჯარა, სადაც ვიზუალურად გამოისახება რასტრული და ვექტორული ფენები QGIS-ში მათი შემოტანის შემდეგ.

<!DOCTYPE html>
<html>
<head>
<meta name="viewport" content="width=device-width, initial-scale=1">
</head>
<body>
<div class="row">
  <div class="column" style="">
    <p>{{< figure src="/img/qgis environment.png" width=50% title="<b>სურ. 2.1.ა.</b> QGIS პროგრამის რამდენიმე ძირითადი ელემენტი.">}}</p>
  </div>
</div>
</body>
</html>

## 2.2. მონაცემების შემოტანა

როგორ უნდა შემოვიტანოთ უკვე არსებული ვექტორული და რასტრული მონაცემები?  

ამ ნაწილში, შეგვიძლია გამოვიყენოთ ის მონაცემები, რომლებიც უკვე გავაზიარეთ პროექტის `დრაივ ფოლდერში`. 

### 2.2.1. ვექტორული მონაცემები

პირველ რიგში შემოვიტანოთ მონაცემები: 

  1. QGIS-ის ხელსაწყოების პანელიდან ვაკლიკებთ <b>სურათზე 2.2.1.ა.</b> <span style="background-color: #00f93e"> ღია მწვანე ფერით</span> მონიშნულ ღილაკზე;

<div class="row">
  <div class="column" style="">
    <p>{{< figure src="/img/10-open vector.png" width=50% title="<b>სურ. 2.2.1.ა.</b> ფაილის შემოსატანად ვაკლიკებთ მონიშნულ ღილაკზე.">}}</p>
  </div>
</div>

  2. გამოსულ ფანჯარაში <b>(სურათი 2.2.ბ.)</b> ვაკლიკებთ `Vector`-ზე <span style="background-color: #00f93e">(1)</span>, ხოლო შემდეგ `Vector Dataset(s)` გასწვრივ ღილაკს <span style="background-color: #00f93e">(2)</span>;

<div class="row">
  <div class="column" style="">
    <p>{{< figure src="/img/10-open vector 1.png" width=50% title="<b>სურ. 2.2.1.ბ.</b> ვაკლიკებთ 1 და 2 მონიშნულ ღილაკებზე.">}}</p>
  </div>
</div>

  3. ამის შემდეგ ვხსნით სასურველი ვექტორული ფაილის ლოკაციას და ჩამონათვალიდან ვირჩევთ სასურველი ფაილის სახელის მიხედვით, რომელიც ბოლოვდება `.shp`-ით და ვაკლიკებთ `Open` ღილაკზე <b>(სურათი 2.2.გ.).</b> 

<div class="row">
  <div class="column" style="">
    <p>{{< figure src="/img/10-open vector 2.png" width=50% title="<b>სურ. 2.2.1.გ.</b> ვირჩევთ ფაილს .shp ფორმატით.">}}</p>
  </div>
</div>

შემოტანილი ფაილი ვიზუალურად გამოისახება QGIS-ის მთავარ ფანჯარაში. 

### 2.2.2. ატრიბუტების ცხრილი

როგორც ადრე ვახსენე, ვექტორულ მონაცემებს ყოველთვის მოყვება ატრიბუტული ცხრილი, რომელიც ინახავს დამატებით, სხვადასხვა ტიპის ინფორმაციას კონკრეტული წერტილოვანი, ხაზოვანი თუ პოლიგონალური ფორმის შესახებ. ატრიბუტების ცხრილის მაგალითი იხილეთ <b>სურათზე 2.2.2.ა.</b>

<div class="row">
  <div class="column" style="">
    <p>{{< figure src="/img/attribute_table.png" width=50% title="<b>სურ. 2.2.2.ა.</b> შენობების შეიპფაილის ატრიბუტული ცხრილი.">}}</p>
  </div>
</div>

## 2.3. რასტრული მონაცემების შემოტანა 

რასტრული ფაილის შემოსატანადაც ვიწყებთ იმავე ღილაკზე დაჭერით QGIS მთავარ პანელში, როგორც ეს ვექტორული მონაცემების შემოტანისას კეთდება <b>(იხ. სურ. 2.2.1.ა).</b>  
ამის შემდეგ, გამოსულ ფანჯარაში ვირჩევთ `Raster` <span style="background-color: #00f93e">(1)</span> და `Raster Dataset(s)` გასწვრივ ღილაკზე დაჭერით <span style="background-color: #00f93e">(2)</span> <b>(სურათი 2.3.ა.).</b>

<div class="row">
  <div class="column" style="">
    <p>{{< figure src="/img/11-open raster.png" width=50% title="<b>სურ. 2.3.ა.</b> ვაკლიკებთ მონიშნულ ღილაკებზე.">}}</p>
  </div>
</div>

ვირჩევთ სასურველ რასტრულ ფაილს `.tif` ფორმატით. არჩევანს ვადასტურებთ `OK` ღილაკით <b>(იხ. სურ. 2.3.ბ.).</b>

<div class="row">
  <div class="column" style="">
    <p>{{< figure src="/img/11-open raster 2.png" width=50% title="<b>სურ. 2.3.ბ.</b> ვაკლიკებთ მონიშნულ ღილაკებზე.">}}</p>
  </div>
</div>

შემოტანილი ფაილი ვიზუალურად გამოისახება QGIS-ის მთავარ ფანჯარაში. 

## 2.4. შეჯამება

ამ ნაწილში გავეცანით QGIS პროგრამის მთავარ ინტერფეისს, სადაც გვიწევს მუშაობა. ასევე, ავხსენით როგორ შემოგვაქვს უკვე არსებული ვექტორული მონაცემები (მაგ. შენობების პოლიგონი) `.shp` ფორმატით და საბჭოთა ტოპოგრაფიული რუკა რასტრულ ფორმატში `.tif`. 
მომავალ ნაწილში, ამ მონაცემებზე დაყრდნობით, შევისწავლით როგორ უნდა შევქმნათ ახალი ვექტორული მონაცემები (შენობების ამოხაზვა) ატრიბუტული ინფორმაციის თანხლებით (სართუალიანობა, ფუნქცია და სამშენებლო მასალა). ასევე, გავივლით უკვე არსებული შენობების პოლიგონებზე მათი შესაბამისი ატრიბუტული ცხრილის განახლების საკითხსაც. 